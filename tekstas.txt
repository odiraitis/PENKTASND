Užsienio spauda spauda praneša, kad Google sustabdė bendradarbiavimą su Kinijos technologijų 
milžine Huawei. Google apribojo Huawei įrenginių prieigą prie tam tikrų programėlių https://stackoverflow.com/questions/20649480/is-there-any-way-to-extract-url-from-text-in-c.
Naujausi Huawei išmanieji įrenginiai negalės naudotis operacinės sistemos Android 
atnaujinimais, neteks prieigos prie Google Play Store bei Gmail programėlių.Alphabet Inc 
priklausantis Google sustabdė su Huawei verslo santykius, reikalaujančius dalintis 
technine ir programine įranga bei techninėmis paslaugomis, išskyrus tas, kurios yra viešai 
prieinamos atviro kodo licencijavimo būdu, praneša Reuters. Tai rimtas smūgis Kinijos 
technologijų kompanijai, kurią JAV vyriausybė siekia visame pasaulyje įtraukti į juodąjį 
sąrašą. www.vu.lt Dabartinių Huawei išmaniųjų telefonų su Google programomis turėtojai ir toliau 
galės jomis naudotis bei atsisiųsti Google teikiamus naujinius, pabrėžė Google atstovas 
spaudai. Mes laikomės oficialaus nurodymo ir atsižvelgiame į pasekmes,- pranešė Google
atstovas. https://www.facebook.com Mūsų paslaugų naudotojams Google Play ir Google Play Protect jų turimuose Huawei
įrenginiuose veiks ir toliau,- patvirtino jis, nepateikdamas išsamesnės informacijos. 
Sustabdymas gali supančioti Huawei išmaniųjų telefonų verslą už Kinijos ribų, nes 
technologijų milžinas kaipmat neteks prieigos prie Google Android operacinės sistemos 
naujinių. Būsimos Huawei išmaniųjų telefonų versijos, veikiančios su Android, taip pat 
nebeturės prieigos prie populiarių paslaugų, tokių kaip Google Play Store, Gmail ir 
YouTube. Huawei galės naudoti tik viešai prieinamą Android versiją ir nebeturės prieigos 
prie Google priklausančių programų ir paslaugų,- patvirtino šaltinis. D. Trumpo 
administracija ketvirtadienį įtraukė Huawei Technologies Co Ltd į prekybos juodąjį sąrašą,
 nedelsiant įvesdama apribojimus, dėl kurių kompanijai bus ypatingai sunku tęsti verslo 
santykius su Jungtinių Valstijų partneriais. Penktadienį JAV prekybos departamentas 
patvirtino, kad svarsto Huawei nustatytų apribojimų sumažinimą, siekiant užkirsti kelią 
esamų tinklo operacijų ir įrangos trikdžiams. Sekmadienį ne iš karto buvo aišku, ar Huawei 
prieiga prie mobiliosios programinės įrangos iš tiesų nukentės. Kol kas nėra žinoma, kiek
 JAV vyriausybės sprendimas pakenks Huawei verslui, nes poveikį dar turi įvertinti 
kompanijos pasaulinė tiekimo grandinė. Lustų ekspertai abejoja Huawei galimybėmis ir 
toliau veikti be JAV pagalbos. Detalės apie konkrečias paslaugas, kurioms atsilieps 
sustabdymas, vis dar svarstomos Google viduje, teigia šaltinis. Huawei advokatai taip pat
 nagrinėja juodojo sąrašo poveikį, pranešė Huawei atstovas spaudai. Huawei į prašymus 
pakomentuoti sureagavo ne iš karto. Lustų gamintojai, įskaitant Intel Corp, Qualcomm Inc,
 Xilinx Inc ir Broadcom Inc, savo darbuotojams pranešė, kad nebeteiks Huawei būtinos 
programinės įrangos ir komponentų iki tolesnio pranešimo, sekmadienį vakare paskelbė 
Bloomberg, cituodamas žmones, susipažinusius su šiuo klausimu. Intel, Qualcomm, Xilinx ir 
Broadcom ne iš karto atsakė į prašymus pakomentuoti šį Bloomberg pranešimą. JAV prekybos 
departamento atstovai komentarų taip pat nepateikė. Kas laukia turinčių Huawei telefonus?
 Huawei ir toliau turės prieigą prie Android operacinės sistemos versijos, teikiamos pagal 
atviro kodo licenciją. Ši versija žinoma kaip Android Open Source Project (AOSP) ir yra 
nemokamai pasiekiama visiems norintiems. Google duomenimis, pasaulyje yra apie2,5
milijardo aktyvių Android įrenginių. Tačiau Google nuo šiol nustos teikti Huawei prieigą, 
techninę pagalbą ir paramą, susijusią su savo patentuotomis programomis ir paslaugomis, 
pranešė šaltinis.Huawei teigia per pastaruosius kelerius metus parengęs atsarginį planą ir
 išvystęs savo technologijas tam atvejui, jei nebegalėtų naudotis Android. Kai kurios iš 
šių technologijų jau dabar įdiegtos Kinijoje parduodamuose produktuose, pranešė kompanija.
 Kovo mėnesį vykusiame interviu su Reuters Huawei pirmininkas Eric Xu pareiškė drąsią 
pastabą apie galimus JAV kompanijų atsakomuosius veiksmus. Kad ir kas nutiktų, Android 
Community neturi jokios teisės uždrausti kuriai nors kompanijai prieigą prie savo atviro
 kodo licencijos,- pabrėžė jis. Populiarios Google programos, tokios kaip Gmail, YouTube 
ir Chrome naršyklė, pasiekiamos per Google Play Store, išnyks iš būsimų Huawei telefonų,
 nes šios paslaugos nėra įtrauktos į atviro kodo licenciją ir reikalauja komercinio 
susitarimo su Google. Tačiau esamų Huawei įrenginių naudotojai, turintys prieigą prie 
Google Play Store, ir toliau galės atsisiųsti Google teikiamus programų naujinius. Tokios
 programos, kaip Gmail, yra atnaujinamos per Google Play Store, tačiau operacinės sistemos
 naujinius paprastai tvarko telefonų gamintojai ir telekomunikacijų operatoriai, kuriems 
gali turėti įtakos juodasis sąrašas, teigia šaltinis.Prognozuojama, kad poveikis Kinijos 
rinkai bus minimalus. Dauguma Google mobiliųjų programų Kinijoje ir taip yra uždraustos, o 
jų alternatyvas siūlo vietiniai konkurentai, tokie kaip Tencent ir Baidu. Huawei verslas
 Europoje, antroje pagal dydį kompanijos rinkoje, taip pat gali nukentėti, nes Huawei 
licencijuoja Google paslaugas šiame regione. Minėtos programos išmaniųjų telefonų kūrėjams 
yra būtinos, jeigu jie nori išlikti konkurencingi tokiuose regionuose kaip Europa,- 
pabrėžė Geoffas Blaberis, CCS Insight tyrimų viceprezidentas. Srities lyderė Kinijos bendrovė
 sparčiai plečiasi technologijų srityje, kurioje jau išsiveržė į lyderio vietą,
 praneša BNS. Be to, bendrovė šių metų pirmąjį ketvirtį pardavė daugiau išmaniųjų telefonų negu 
JAV technologijų milžinė Apple ir didžiausių pasaulio išmaniųjų telefonų gamintojų 
reitinge užėmė antrą vietą. Tačiau Huawei tebėra priklausoma nuo užsienio tiekėjų. 
Japonijos verslo dienraščio Nikkei duomenimis, Huawei kiekvienais metais įsigyja dalių už
 maždaug 67 mlrd. JAV dolerių, įskaitant maždaug 11 mlrd. JAV dolerių vertės dalis, kurios
 perkamos iš JAV tiekėjų. Savo įrangos gamyboje Huawei taip pat plačiai naudoja 
puslaidininkius, kuriuos gamina JAV gamintojai Qualcomm, Intel ir Broadcom. Agentūros 
Bloomberg duomenimis, bendrovės Intel, Qualcomm, Xilinx ir Broadcom savo darbuotojams 
pranešė, jog produktų tiekimas Huawei stabdomas iki atskiro pranešimo. Kinijos bendrovės 
prieigos prie pagrindinių įrangos dalių blokavimas turės neigiamos įtakos ir JAV 
puslaidininkių tiekėjams, ir visam pasaulio puslaidininkių sektoriui, įspėja ekspertai. 
Huawei yra gerokai priklausoma nuo JAV puslaidininkių ir rimtai nukentės, jeigu negalės 
gauti pagrindinių įrangos dalių, pažymėjo finansinių paslaugų bendrovės Rosenblatt 
Securities analitikas Ryanas Koontzas (Rajenas Kuncas). Jungtinių Valstijų įvestas draudimas
 gali priversti Kiniją atidėti tinklo diegimą, o tai padarys neigiamą poveikį
 pasaulio įrangos sudedamųjų dalių tiekėjams, mano ekspertas. Žiniasklaidoje pranešama,
 jog Huawei sukaupė dideles įrangos sudedamųjų dalių atsargas ir ieško alternatyvių 
puslaidininkių tiekimo šaltinių. Be to, bendrovė kuria nuosavą išmaniųjų telefonų 
operacinę sistemą.


